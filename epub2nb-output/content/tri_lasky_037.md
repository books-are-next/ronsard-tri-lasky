---
title: ''
contentType: prose
---

Tu kytici, kterou vám posílám,

_jsem uvil z květů, jež se v sadě skvěly;  
a kdybych je dnes neotrhal sám,  
byly by zítra všechny opršely._

_Vezměte si je, paní, za příklad,  
vždyť vaše krása, i když kvete právě,  
bude též vkrátku celá zvadlá stát  
a náhle zajde jak ten kvítek v trávě._

_Čas pomíjí, čas pomíjí, má paní,  
ach ne, čas ne, my pomíjíme v něm  
a za chvíli už budem pod drnem_

_a z našich lásek, z našich milování,  
až zemřeme, tu nezůstane sled:  
milujte mne, než oprchne váš květ._
