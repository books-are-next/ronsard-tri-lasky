---
title: ''
contentType: prose
---

<section>

Chci zemřít pro tvou krásu, paní má,

_pro oči, jež mě jaly do svých tenat,  
chci zemřít pro tvá ústa úsměvná  
a polibky, jež nutí láskou sténat,_

</section>

<section>

_chci zemřít pro tvé vlasy jako noc,  
pro něžnou křivku prsů, pro krok laní,  
pro přísnost sladké dlaně, jež má moc  
mě rázem uzdravit i na smrt ranit._

</section>

<section>

_Pro samet pleti tvé chci život dát,  
chci pro tvou něhu věčně umírat,  
jsem láskou k tobě jako vínem zmámen._

</section>

<section>

_A především chci s tebou zemřít, ach,  
a padat, padat jako sebevrah  
do sladké propasti tvých ramen._

</section>
