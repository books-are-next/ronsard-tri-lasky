---
title: Dej mně mír, lásko, poruč už klid zbraní,
contentType: poetry
---

<section>

anebo napni ještě víc svůj luk  
a sprosť mě naráz života a muk:  
sladká je smrt, jež přijde znenadání!

</section>

<section>

Po celý den, ať se dní nebo šírá,  
nedá mi jedno pomyšlení spát  
a neblahé mě v blahu napořád  
jen sužuje a novým žalem týrá.

</section>

<section>

Co si mám počít? Láska mě tak šálí,  
tak svádí z cesty, že už nedoufám  
v nic, nežli že se brzy uzoufám.

</section>

<section>

Když nechce láska zkonejšit mé žaly,  
mohu už jenom duši vydechnout  
a ve smrti se vysvobodit z pout.

</section>
