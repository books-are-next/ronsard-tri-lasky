---
title: ''
contentType: prose
---

Když jsem dnes uléhal, viděl jsem hasnout svíci

_a v lůžku jsem si sám pro sebe zašeptal:  
Kéž by už konečně všecek můj stesk a žal,  
vepsaný do srdce, zhasl s tou voskovicí._

_Kousne-li vzteklý pes, vidí ho pokousaný  
vždy znovu před sebou ve vodě jako stín;  
a podobně i já, ať už bdím nebo spím,  
mám pořád před sebou obraz své krásné paní._

_To dělá moje krev; tak jak to často bývá,  
když léto pálí míň než podzim nakonec,  
i moje září vře víc než můj červenec._

_Nemohu skoro žít, jak zle se do mne vrývá:  
přešťastný Ixión, jenž zemřel jedenkrát,  
zatímco já jsem živ, ač zmírám tisíckrát!_
