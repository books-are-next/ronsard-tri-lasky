---
title: ''
contentType: prose
---

Sbohem, má Kasandro, i vy, má Marie,

_pro niž jsem v Bourgueili žil v otroctví tři léta —  
jedna je naživu, druhá už nežije  
a blaží nebesa k zármutku všeho světa!_

_V milostném dychtění jsem se vám koříval  
v dubnu svých mladých let; vás ale nedovedly,  
žel, nikdy obměkčit ani pláč, ani žal —  
takový špatný los Sudičky pro mne spředly!_

_A nyní na podzim se znovu sužuji  
a jako na jaře poznovu miluji,  
abych se nezbavil po celý život stenů._

_Ač bych už dávno měl odložit brnění,  
láska, můj velitel, mě šípy pohání  
zas ztékat Ílion a bít se pro Helenu._
