---
title: ''
contentType: prose
---

Když tě tak někdy vidím zadumanou

_a s hlavou lehce k zemi schýlenou,  
zabranou do snů a vždy někde stranou,  
ukrytou před světem a přede mnou,_

_chtěl bych tak rád tvé snění přerušit  
a pozdravit tě první, ale běda,  
před tebou náhle ztratím všechen klid,  
hlas se mi zadrhne, strach mluvit nedá._

_Nesnesu světlo, které v očích máš.  
Má duše je vždy, vždy tak nestatečná,  
má ústa nevydají ani hlásky._

_Jen moje vzdechy, jen má smutná tvář  
hovoří za mne, a ta trýzeň věčná  
je dostatečnou svědkyní mé lásky._
