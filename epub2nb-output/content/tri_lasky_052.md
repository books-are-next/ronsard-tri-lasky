---
title: ''
contentType: prose
---

<section>

Když jsem stál onehdy na schodech před domem

_a tys šla okolo a zvedla oči němě,  
byl jsem tím oslepen a vše se hnulo ve mně,  
že jsem se najednou setkal s tvým pohledem._

</section>

<section>

_Pronikl do srdce, pronikl do mých žil,  
jako když rozetne blesk mračno nad krajinou,  
a já se začal třást hned horkem a hned zimou,  
jak mě tvůj palčivý zrak na smrt poranil._

</section>

<section>

_Kdyby mi nebyla pokývla u těch schodů  
tvá krásná bílá dlaň, ta dcera labutí,  
byl bych tam zahynul na to tvé vzhlédnutí._

</section>

<section>

_Tím jsi však zdržela duši už na odchodu:  
tvůj zrak se spokojil s tím, že tak zvítězil,  
a tvá dlaň vrátila zas život do mých žil._

</section>
