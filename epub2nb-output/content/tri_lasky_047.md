---
title: ''
contentType: prose
---

Tak jako růži, jež rozkvétá na větvi,

_mladá a vábivá, svým prvním květem v máji,  
a budí žárlivost nebe tím, jak se skví,  
když slzy jitřenky ji k ránu zalévají,_

_a plní zahrady svou vůní celý den  
a tají spanilost a lásku v každém plátku  
a potom ubitá deštěm či úpalem  
žalostně oprchá, až zajde celá vkrátku,_

_i tebe zabila Sudička v prvním květu,  
sotva se zjevila tvá mladá krása světu,  
a tak se s tebou už loučíme naposled._

_A já ti nesu pláč, jímž se mi hrdlo úží,  
a mléko ve džbánu a plný košík růží,  
abys i ve smrti byla jen samý květ._
