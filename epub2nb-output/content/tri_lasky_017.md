---
title: ''
contentType: prose
---

Nebesa, vánky, pahorky a pláně,

_rozryté kopce, bory po obzor,  
mechaté sluje v holých bocích hor,  
zelené háje, paseky a stráně,_

_zurčící zřídla, vinoucí se toky,  
zrosené louky, trávy, květiny,  
viničné svahy, plavé písčiny,  
můj Loire a vy, mé smutné sloky,_

_protože sám jsem nedovedl říci,  
když jsem měl odjet smutný, žalostící,  
sbohem těm očím, jež mi v srdci tkví,_

_prosím vás, nebe, planiny a hory,  
vás, zřídla, řeky, paseky a bory,  
vás, louky, květy, řekněte to vy!_
