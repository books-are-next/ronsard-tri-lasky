---
title: ''
contentType: prose
---

Má milá, pojďme podívat se,

> zda růže, jež se dnes tak sladce  
> rozvila zrána na keři,  
> už neztratila do večera  
> ten krásný purpur, jímž se skvěla,  
> a pleť, jíž s vámi soupeří.

> Ach podívejte, v jaké chvíli  
> ji všechny krásy opustily  
> a leží v trávě bez moci.  
> Ó Přírodo, jsi ukrutnice,  
> když nenecháš květ trvat více  
> než od úsvitu do noci.

> Teď už mě, milá, poslechněte,  
> a dokud jen váš život kvete  
> svou nejkrásnější svěžestí,  
> trhejte, berte svoje mládí  
> jako tu růži, než vás zradí  
> a s krásou v stáří opustí.
