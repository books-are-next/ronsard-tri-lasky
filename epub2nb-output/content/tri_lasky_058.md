---
title: ''
contentType: prose
---

<section>

Jestli je samý led, samý sníh celé roky,

_nosí-li na srdci rampouchy jako štít  
a miluje-li mě jedině pro mé sloky,  
proč se já bláhový neumím vyprostit?_

</section>

<section>

_Čím je mi její rod, jméno a jeho váha  
než krásným vězením a jařmem, jež mě ctí?  
Tak jsem však nezbělel, aby vás, moje drahá,  
nemohla nahradit jiná a vroucnější._

</section>

<section>

_Láska je dítě a děti nic neskrývají:  
nejste tak vznešený, ani tak krásný skvost,  
abyste musela shlížet i na vroucnost._

</section>

<section>

_Já už se nemohu navrátit k svému máji,  
proto mě milujte, tak jak jsem bělavý —  
vždyť jednou budete taková také vy._

</section>
