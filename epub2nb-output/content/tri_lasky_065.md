---
title: ''
contentType: prose
---

Není to bláznovství, o lásce psát si dnes,

_v tom věku bez víry, uprostřed běd a strázní,  
války a sterých pří? Daleko menší blázni,  
než jsem já, byli už vsazeni do želez!_

_Jaká to chyba, stár a chorý navracet se  
k lásce a jejím snům! Ó Bože, smiluj se,  
ty nejsi láska už, ty jsi má lítice,  
jež ze mne udělá jen dětinu a slepce!_

_Vidět svou zemi v plen nepřátel napořád,  
vidět své korouhve už tonout v moři hrůzy,  
vidět tu strašnou spoušť a na lásku si hrát!_

_Sbohem, vy bosorky! Sbohem, jdu k soudu, Múzy,  
a budu šťastnější, když vyhraju své pře,  
než kdybych na věky byl s vámi zadobře!_
