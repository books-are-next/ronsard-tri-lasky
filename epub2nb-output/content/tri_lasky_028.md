---
title: ''
contentType: prose
---

<section>

Chci tři dny jenom číst a přečíst Iliadu,

_a proto, chlapče, hleď, ať dobře uzamkneš;  
jestli mě cokoli vyruší, tak se těš,  
uvidíš, co to je začít si se mnou vádu._

</section>

<section>

_Ať mi sem nechodí už ani hospodyně,  
ani tvůj kamarád, ani ty ráno stlát;  
chci celé tři dny sám pokojně přemítat  
a pak se sedm dní veselit po té dřině._

</section>

<section>

_Kdyby však zabouchal kdokoli od mé paní,  
nenech ho venku stát a otevři mu hned  
a potom mi to přijď co nejdřív povědět._

</section>

<section>

_Jedině pro toho jsem doma bez přestání;  
jinak i kdyby sám Bůh ke mně zavítal,  
nech hezky zavřeno a nepouštěj ho dál._

</section>
