---
title: ''
contentType: prose
---

Až jednou zestárlá budete v záři svíce

_u ohně sedět a spřádat len do noci,  
nad mými verši si řeknete žasnoucí:  
Když o mně Ronsard psal, byla jsem krasavice._

_To nebudete mít už ani služebnou,  
jež by tam po práci klímala unavená  
a jež by procitla při zvuku mého jména  
a zahrnula vás svou chválou bezednou._

_Já budu pod zemí už odpočívat v tichu  
a bloudit bez těla v stínu myrt celý věk;  
z vás bude u krbu schoulený věchýtek,_

_co v žalu vzpomíná na můj cit a svou pýchu.  
Ach, žijte, věřte mi, a nečekejte dál:  
trhejte ještě dnes růže, jež život dal._
