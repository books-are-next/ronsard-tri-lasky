---
title: ''
contentType: prose
---

<section>

Přísahám, Heleno, dnes prvního dne v máji

_u vašich bratří dvou, Kastora s Polluxem,  
u svěží zeleně, jíž se teď ježí zem,  
u rozpučelých rév, jež jilmy objímají,_

</section>

<section>

_u matky Přírody, jež dcerku vesnu laská,  
u křišťálových vod, jež pádí v potocích,  
a u všech slavíků, zázraků luk a lích,  
že vy už budete poslední moje sázka._

</section>

<section>

_Vy se mi jediná líbíte ze všech žen,  
vás jsem si vyvolil srdcem i rozmyslem,  
a proto přijímám rád svoje sužování._

</section>

<section>

_Já jsem si připravil svůj los sám, přiznávám;  
to ctnost mě zažehla takovou láskou k vám.  
Kdyby však zklamala, pak sbohem, krásná paní!_

</section>
