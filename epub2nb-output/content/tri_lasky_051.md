---
title: ''
contentType: prose
---

Když piji dlouhými doušky ten sladký svit

> tvých krásných pohledů, oslněn klopím oči;  
> rozum mě opouští a hlava se mi točí,  
> až se vždy potácím jako by láskou zpit.

> Srdce mi začne bít, údy mi zmrazí strach,  
> smysly se rozprchnou v jediném povzdechnutí  
> k tvé velké radosti, že získáš tak mou smrtí  
> příjmení ukrutná, až budu na marách.

> Blesky tvých pohledů mi vnikají stem střel  
> do kůže, do těla, do srdce, až je raní;  
> a když chci promluvit, abych tak netrpěl,

> poprosit o soucit, o trochu smilování,  
> ty na mne pohlédneš a mně se zlomí hlas:  
> mám vždy z tvých očí strach, a tak vždy mlčím zas.
