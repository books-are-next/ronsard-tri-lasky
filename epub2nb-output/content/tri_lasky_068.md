---
title: ''
contentType: prose
---

Sbohem, ty ukrutná, už jsem ti na obtíž;

> dost jsem se nazpíval o lásce bez všech díků.  
> Jdu; ať ti slouží dál kdo chce z tvých služebníků,  
> i když ti sotva kdo poslouží líp, vždyť víš!

> Láska mi vdechla um za pouhých čtrnáct dní,  
> když do mne zasila símě všech těchto písní;  
> teď mě však rozvaha už probouzí a plísní —  
> nechci žít celý čas v takovém třeštění.

> Nesmím už živit dál lásku, to kruté dítě,  
> jež lapá prosťáky jak ptáky do tenat,  
> ten sladký žert a klam, který jsem měl tak rád,

> to blaho za sto běd, jež prchá okamžitě.  
> Musím se rozhodnout a nechat všechny sny:  
> ten, kdo se živí sny, je vždycky nešťastný!
