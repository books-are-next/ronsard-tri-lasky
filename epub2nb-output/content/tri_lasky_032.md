---
title: ''
contentType: prose
---

Kdo by chtěl, Marie, tvé jméno rýmovat,

> našel by: miluje. Miluj mě tedy, paní,  
> a protože tě zve i jméno k milování,  
> musíš své mladé dny do služeb lásky dát.

> Jestli chceš navždycky mít ve mně milého,  
> budeme společně a ve vzájemné lásce  
> žít v samých radostech a už se žádné krásce  
> nezdaří odvrátit mé srdce od tvého.

> Musíme přece mít na světě něco rádi:  
> kdo nemiluje nic, ten utrácí své mládí,  
> ten žije jako Skyt a bude umírat,

> aniž kdy okusil největší slasti duše.  
> A co je sladkého v životě bez Venuše?  
> Kéž umřu ve chvíli, kdy přestanu mít rád!
