---
title: ''
contentType: prose
---

Lásko, jež jediná máš klíč k mým myšlenkám,

_jež všechny závory v mém srdci otevíráš,  
jež mě touž pravicí léčíš i pouty svíráš  
a pro niž umírám a znovu ožívám,_

_ty z mého života vaříš tak trpký jed,  
že žádné byliny, odvary ani šťávy  
nezmírní útrapy, které mi bez únavy  
dáváš v těch milostných zápasech zakoušet._

_Když ty máš perutě, nech mi je narůst taky,  
ať mohu odletět a nevidět už zraky,  
jež ve mně vzněcují ten plamen napořád:_

_až vzlétnu na křídlech, přestane žhnout a zhasne.  
Draze si dává Bůh zaplatit, co je krásné,  
když pro to musíme tolikrát umírat._
