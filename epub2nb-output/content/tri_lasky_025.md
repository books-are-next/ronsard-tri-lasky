---
title: Helena Trojská vykreslila nití
contentType: poetry
---

<section>

zápas svých řeckých mužů na plátně;  
a ty se bavíš tím, že obratně  
zas vyšíváš mé strastiplné žití.

</section>

<section>

Když už tak ale maluješ, má paní,  
tou černou nití moji záhubu,  
proč nevykreslíš také na rubu  
zelenou nitkou naděj pro mé štkaní?

</section>

<section>

Na tom tvém plátně svítí, žel, vždy znova  
jen samá černá, samá oranžová,  
ti smutní svědkové mých bědných let.

</section>

<section>

Ach, mám to los! Nejen že mě svým okem  
vždy sráží v prach, navíc mi každým krokem  
slibuje moře ještě větších běd!

</section>
