<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_lasky-66</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="tri_lasky-66" xml:lang="cs-CZ">
		<div class="_idGenObjectStyleOverride-1">
			<p id="_idParaDest-65" class="MLP_uroven1_zvlastni_pripady">DOSLOV</p>
			<p class="MLP_text_bez1radku">V&#160;letech 1914–1918 připravovala skupina předních českých autorů, mezi jinými Viktor Dyk, Karel Čapek a&#160;Hanuš Jelínek, velkou antologii moderní francouzské poezie. Vznikala, jak píše poslední z&#160;jmenovaných, „v nejtěžších chvílích války“ a&#160;měla být „vyznáním naší víry, naděje i&#160;lásky“. Později to Karel Čapek formuloval ještě otevřeněji: kromě uměleckého manifestu to měl být také a&#160;v&#160;té chvíli především „hold českých spisovatelů krvácející Francii“. Krátce, co v&#160;té pohnuté době nemohli naši autoři z&#160;cenzurních důvodů vyslovit přímo a&#160;otevřeně svou vlastní tvorbou, to měly tak či onak vyjádřit nebo aspoň naznačit jejich básnické překlady. A&#160;patří k&#160;opakujícím se dramatům naší literatury, že podobným způsobem, prostřednictvím překladů, byla řada českých básníků nucena mluvit ke svým čtenářům znovu i&#160;po roce 1948, tentokrát ovšem celá desetiletí.</p>
			<p class="MLP_text">Ta velká antologie francouzské poezie chystaná za první světové války bohužel v&#160;zamyšlené podobě nikdy nevyšla. Společné práci a&#160;diskusím nad přibývajícími překlady učinilo přítrž už za války zatče­ní a&#160;odsouzení V. Dyka, který si pak dal do vězení poslat originály autorů, na jejichž překladech tam chtěl pracovat. Tehdy totiž směli věznění autoři nejen číst a&#160;psát, co uznali za vhodné, ale často i&#160;publi­kovat; a&#160;o&#160;významu, který Dyk přikládal svým překladům, svědčí skutečnost, že některé z&#160;nich, jmenovitě z&#160;Huga, Baudelaira, Verlaina a&#160;Desbordes-Valmorové, pak zařadil do svých vlastních vězeňských sbírek, které po válce vyšly jako součást jeho <span class="MLP_znak_kurziva_11b">Válečné tetralogie</span>.</p>
			<p class="MLP_text">K&#160;samostatnému vydání svých překladů z&#160;francouzské poezie se však Dyk neodhodlal.<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/tri_lasky_069.xhtml#footnote-000">1</a></span></span> Jednou z&#160;příčin bylo patrně i&#160;to, že se jak počtem básní, tak výběrem autorů nemohly dobře měřit s&#160;rozsáhlým souborem překladů, které vydal hned roku 1920 hlavní účastník té společně připravované knihy Karel Čapek. O&#160;významu, který měla Čapkova <span class="MLP_znak_kurziva_11b">Francouzská poezie nové doby</span> pro tehdejší mladou českou poezii, se vyslovili nejlépe sami básníci, kteří prošli jejím vlivem. Poněkud nespravedlivé však bylo, že přitom zapomínali na přínos dalších spolupracovníků té nakonec neuskutečněné antologie. Jedním z&#160;nich byl i&#160;připomenutý Hanuš Jelínek, který pak svůj osiřely stostránkový podíl překladů vydal roku 1925 samostatně pod titulem <span class="MLP_znak_kurziva_11b">Ze současné poesie francouzské, od symbolismu k&#160;dadaismu</span>. K&#160;zásluhám těchto Jelínkových překladů patří dodnes přinejmenším to, že doplňují obraz francouzské poezie daného období řadou jmen a&#160;básní, které v&#160;Čapkově antologii někdy dost citelně chybějí.</p>
			<p class="MLP_text">V&#160;souvislosti s&#160;knížkou, kterou právě držíte v&#160;ruce, zasluhuje však Jelínkův soubor pozornost ještě z&#160;jiného důvodu: v&#160;jeho čele byly totiž v&#160;překladu otištěny jako předznamenání také dvě nejznámější básně Pierra de Ronsarda, píseň <span class="MLP_znak_kurziva_11b">Má milá, pojďme podívat se </span>a&#160;sonet <span class="MLP_znak_kurziva_11b">Až jednou zestárlá budete v&#160;záři svíce</span>. V&#160;ediční poznámce pak Jelínek vysvětlil, co ho k&#160;tomu vedlo: chtěl tím připomenout nejen to, že svou knížku připravoval do tisku shodou okolností právě v&#160;době Ronsardova čtyřstého jubilea&#160;– Pierre de Ronsard se narodil počátkem září 1524&#160;– ale také a&#160;především to, že k&#160;tomuto básníkovi, jednomu z&#160;největších francouzských lyriků všech dob, se hlásí i&#160;řada mladých autorů soudobé Francie.</p>
			<p class="MLP_text">Hanuš Jelínek v&#160;této souvislosti uvedl jako příklad Jeana Cocteaua, který v&#160;jedné básni, přeložené a&#160;zařazené do souboru, cituje Ronsarda výslovně. I&#160;když Cocteauův případ nebyl zrovna nejpřesvědčivější, jedno je jisté: Jelínek, citlivý znalec francouzské literatury, tím u&#160;nás jako patrně první upozornil, jak významnou úlohu hrál Ronsard ve vývoji francouzské poezie, a&#160;to nejen klasické, ale i&#160;moderní. A&#160;tento jeho význam a&#160;vliv je přitom tím překvapivější, že jde o&#160;autora, který byl sice ve své době prohlášen za <span class="MLP_znak_kurziva_11b">knížete básníků</span> a&#160;jako takový se těšil vážnosti i&#160;v&#160;celé tehdejší vzdělané Evropě, ale brzy po smrti propadl na dvě století takřka naprostému zapomenutí, ne-li opovržení. Znovu jej objevili, znovu jej začali číst a&#160;oceňovat, znovu se k&#160;němu začali hlásit&#160;– zcela po svém a&#160;v&#160;podstatě dost jednostranně&#160;– teprve romantikové; jistě také proto, že v&#160;něm ve shodě se svou vlastní optikou rozpoznali umělce, který se jim zdál a&#160;do jisté míry skutečně také byl v&#160;lecčem blízký. Byl to člověk, který o&#160;sobě věděl, a&#160;také to říkal, že je spíš „plachý, podezřívavý, smutný a&#160;těžkomyslný“, byl to muž, který sice už v&#160;raném mládí poznal kus světa, ale nikdy nezapomněl na své venkovské dětství, byl to tvůrce, který si dokázal osvojit vynikající znalosti řecké a&#160;římské literatury, aniž to v&#160;něm udusilo živý pramen vlastní poezie, byl to básník, který žil na vrcholu své životní dráhy v&#160;přízni královského dvora, a&#160;přesto dával nejen slovy, ale i&#160;skutky přednost ústraní na svých skromných venkovských obročích a&#160;na jednom z&#160;nich také předčasně zestárlý a&#160;nemocný koncem prosince 1585 zemřel.</p>
			<p class="MLP_text">Verše o&#160;neúprosném úprku času a&#160;života, jež o&#160;tom svědčí a&#160;jež čteme například v&#160;písni <span class="MLP_znak_kurziva_11b">Má sladká mladost uplynula</span>, nebyly tedy u&#160;Ronsarda jen obratným básnickým cvičením na staré známé téma; u&#160;něho i&#160;za takovými často až otřepanými náměty pulzuje takřka vždy jiskra prožitku, zvěčněného svrchovaným uměním slova v&#160;báseň. Platí to i&#160;o&#160;Ronsardově milostné poezii, o&#160;jeho verších pro Kasandru, Marii, Helenu, případně další skutečné či pomyslné inspirátorky jeho písní a&#160;sonetů. „Oslnivá krása“ těchto básní, jak se vyslovil jeden z&#160;komentátorů, nakonec ovšem básníkovi vlastně ublížila, protože nadobro zastínila většinu jeho ostatního díla, jeho <span class="MLP_znak_kurziva_11b">Ódy</span>, jeho <span class="MLP_znak_kurziva_11b">Hymny</span>, jeho <span class="MLP_znak_kurziva_11b">Rozpravy o&#160;bídě naší doby</span> a&#160;tak dál. Ačkoli jde o&#160;knihy, které mají dnes cenu především jako dokumenty o&#160;vzrušené době, v&#160;níž básník žil a&#160;psal, lze i&#160;v&#160;nich najít řadu velkých básní a&#160;krásných stránek, které ukazují, že Ronsard byl tvůrce daleko mnohostrannější a&#160;mohutnější, než naznačují jeho <span class="MLP_znak_kurziva_11b">Lásky</span>.</p>
			<p class="MLP_text">Náznaky této druhé, skryté, trpké stránky Ronsardovy poezie lze ostatně najít tu a&#160;tam i&#160;v&#160;jeho <span class="MLP_znak_kurziva_11b">Láskách</span>. Výmluvným příkladem je mimo jiné hned úvodní čtyřverší jednoho ze sonetů, které psal pro svou pozdní inspirátorku Hélène de Surgères, s&#160;níž se seznámil roku 1570 za jedné ze svých stále řidších návštěv u&#160;dvora:</p>
			<p class="MLP_verse_-I-_-12-12-">Není to bláznovství, o&#160;lásce psát si dnes,<br/>v&#160;tom věku bez víry, uprostřed běd a&#160;strázní,<br/>války a&#160;starých pří? Daleko menší blázni,<br/>než jsem já, byli už vsazeni do želez!</p>
			<p class="MLP_text">Jak celý tento sonet, tak řada jiných veršů, slok či básní potvrzují, že i&#160;u&#160;Ronsarda&#160;– tak jako u&#160;tolika dalších umělců nebo básníků té doby včetně takového Michelangela, Dürera nebo Tassa, s&#160;nímž se básník <span class="MLP_znak_kurziva_11b">Lásek</span> dokonce setkal&#160;– se žízeň po plném životě a&#160;společenském uznání mísí s&#160;jakýmsi romantismem, smutkem a&#160;sklonem k&#160;melancholii, jež francouzský historik Jean Delumeau pokládá za jeden z&#160;příznačných rysů renesanční civilizace. Pierre de Ronsard, shrnuje Delumeau svůj portrét básníka <span class="MLP_znak_kurziva_11b">Lásek</span>, „je jedním z&#160;nej­autentičtějších představitelů ducha renesance; svědčí o&#160;tom jeho smyslovost spojená s&#160;upřímnou vírou, jeho astrologický pesi­mismus, jehož protiváhou je velká láska k&#160;životu, jeho nadšení pro antickou literaturu, provázené vášnivou touhou povznést na její úroveň svůj vlastní národní jazyk, a&#160;konečně i&#160;ta jedinečná směs jeho nezměrné vzdělanosti a&#160;básnické svěžesti.“</p>
			<p class="MLP_text_bez1radku_-12-0-">Karel Čapek zahájil svou <span class="MLP_znak_kurziva_11b">Francouzskou poezii</span> málem manifestačně řadou překladů z&#160;Charlese Baudelaira. Aniž si to uvědomoval, i&#160;on tím vlastně vzdal mlčelivý hold Ronsardovi: k&#160;těm autorům francouzské poezie nové doby, kteří se hlásili k&#160;básníkovi <span class="MLP_znak_kurziva_11b">Lásek</span>, patřil totiž i&#160;básník <span class="MLP_znak_kurziva_11b">Květů zla</span>. Baudelaire cituje Ronsarda jmenovitě ve svých básních, připomíná jej ve svých esejích, ví o&#160;jeho zásadním přínosu pro francouzský verš, rozmanitost strofických útvarů a&#160;pevnou stavbu sonetu, srovnává význam a&#160;velikost renesančního předchůdce s&#160;významem a&#160;závažností svého současníka Victora Huga, krátce odvolává se k&#160;němu ve svých kritikách jako k&#160;jednomu z&#160;měřítek pravé poezie. A&#160;nebyl ve svém obdivu k&#160;Ronsardovi sám; podobné odkazy, svědčící o&#160;pilné četbě, případně vlivu jeho poezie lze najít například i&#160;u&#160;Baudelairova přítele, jeden čas soka a&#160;nakonec vykonavatele jeho poslední vůle Théodora de Banvilla. A&#160;tak dál: v&#160;Ronsardovi našli učitele různých klasických forem básníci tzv. „románské školy“, jmenovitě Jean Moréas, kterého překládali jak Čapek, tak Jelínek; umění „malých ód“ se po Banvillovi učil u&#160;Ronsarda Henri de Régnier, rovněž hojně zastoupený v&#160;obou českých antologiích, o&#160;nichž je řeč; a&#160;cosi z&#160;Ronsardovy zpěvnosti doznívá jako echo možná i&#160;v&#160;některých písních Guillauma Apollinaira. Krátce, čteme-li francouzskou poezii nové doby, tak jak ji vymezili v&#160;českém povědomí svými překlady Karel Čapek, Viktor Dyk nebo Hanuš Jelínek, narážíme co chvíli na stopy, kterými ji tak či onak poznamenal Pierre de Ronsard.</p>
			<p class="MLP_text">Knih o&#160;Ronsardově době, životě a&#160;díle jsou desítky, detailních studií stovky, pokusů o&#160;chápavý vyklad jeho osobnosti a&#160;básnického odkazu celá řada. Jakýkoli pokus připojit k&#160;nim něco nového v&#160;několika odstavcích pouhého doslovu by nutně vyzněl jen jako opovážlivost. Nezbývá tedy než se spokojit s&#160;několika daty, náznaky a&#160;citáty. Poslední z&#160;nich bude z&#160;Baudelaira; je to pasáž, v&#160;níž se básník <span class="MLP_znak_kurziva_11b">Květů zla</span> v&#160;souvislosti s&#160;verši svého přítele Banvilla zamýšlí nad tím, co to vlastně je lyrika. Ta jeho malá kritická báseň v&#160;próze zní:</p>
			<p class="MLP_text_bez1radku_-12-0-">„V&#160;lyrickém světě prochází všechno, lidé, krajiny, paláce, <span class="MLP_znak_kurziva_11b">apoteózou</span>. A&#160;právě slovo apoteóza je v&#160;důsledku neomylné logiky přírody jedno z&#160;těch, jež se básníkovi neodbytně vnucují do pera, kdykoli chce popsat (a věřte, že to dělá s&#160;nemalým potěšením) směs slávy a&#160;světla. Najde-li lyrický básník příležitost mluvit o&#160;sobě, nebude se líčit, jak se sklání nad stolem, jak čmárá na bílý papír děsivá černá znamínka, jak zápolí se vzpurnou větou nebo bojuje s&#160;korektorovou nechápavostí, tak jako se nebude líčit v&#160;chudém, smutném nebo rozházeném pokoji; a&#160;podobně se nebude ukazovat, jak se rozkládá v&#160;rubáši na dně rakve, pokud se bude chtít objevit jako mrtvý. To by byla lež, hrůza! To by bylo popření pravé <span class="MLP_znak_kurziva_11b">skutečnosti</span>, to znamená jeho pravé povahy. Pro mrtvého básníka nejsou dost dobrými služebníky málem ani nymfy, hurisky a&#160;andělé. Může spočinout jedině v&#160;zelenajících se Elysiích, nebo v&#160;palácích krásnějších a&#160;hlubších než architektury z&#160;par, jež staví slunce, když zapadá.</p>
			<p class="MLP_verse_-12-12-">Ale já budu žít v&#160;té říši věčných svátků<br/>&#160;&#160;&#160;&#160;přioděn purpurem<br/>a&#160;v&#160;sídle básníků pít nektar v&#160;sladkém chládku<br/>&#160;&#160;&#160;&#160;společně s&#160;Ronsardem.“</p>
			<p class="MLP_text">Baudelaire má pravdu: poezie velkých básníků, a&#160;tedy i&#160;Ronsardova, je především apoteózou.</p>
			<p class="MLP_dopis_podpis_-I-">Jan Vladislav</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/tri_lasky_069.xhtml#footnote-000-backlink">1</a> Vyšly poprvé souborně zásluhou K. Čecháka pod názvem <span class="MLP_znak_kurziva_9b CharOverride-2">Francouzská poezie nové doby</span><span class="CharOverride-3"> v&#160;překladech Viktora Dyka</span> teprve roku 1957 jako bibliofilie v&#160;pražském Nakladatelství čs. výtvarných umělců.</p>
				</div>
			</div>
		</div>
</body>
</html>