<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_lasky-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="tri_lasky-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-11" class="PRVNI_VERS_FALESNY_NAZEV">Až budem spolu v&#160;chrámu stát</p>
			<p class="MLP_verse_-0-12-">a&#160;na zem zbožně poklekat,<br/>potom si mějme vážné tváře<br/>pobožných, kteří v&#160;modlitbách<br/>pokorně kloní hlavy v&#160;prach<br/>v&#160;kostele stranou od oltáře.</p>
			<p class="MLP_verse_-0-12-">Ale až budem spolu spát<br/>a&#160;na lůžku se objímat,<br/>potom zas mějme smavé tváře<br/>milenců, kteří zabráni<br/>do sterých sladkých laskání<br/>radostně klesli na polštáře.</p>
			<p class="MLP_verse_-0-12-">Proč tedy vždycky, když ti chci<br/>zabořit zuby ve vlasy<br/>anebo zlíbat rty a&#160;líce,<br/>anebo ruku k&#160;ňadru dát,<br/>začínáš přísně předstírat<br/>způsoby zbožné řeholnice?</p>
			<p class="MLP_verse_-0-12-">Pro koho chceš si uchovat<br/>oči a&#160;ňadra, jež mám rád,<br/>líce a&#160;ústa, mně tak milá?<br/>Chceš jimi zlíbat Plutona,<br/>až by ses v&#160;loďce Charona<br/>do jeho říše přepravila?</p>
			<p class="MLP_verse_-0-12-">Až tvoje tělo pojme zem<br/>a&#160;bude bědným přeludem,<br/>budou tvá ústa hrůzně bílá;<br/>pak až tě spatřím, sám už stín,<br/>já stínům jiných zatajím,<br/>žes byla kdysi moje milá.</p>
			<p class="MLP_verse_-0-12-">Z&#160;hlavy ti kůže upadne<br/>a&#160;v&#160;tváři, dnes tak půvabné,<br/>se ani žilka neuchová.<br/>Zubů ti zbude sotva víc,<br/>než co jich zeje z&#160;mozkovic,<br/>které dnes vídáš u&#160;hřbitova.</p>
			<p class="MLP_verse_-0-12-">A&#160;proto, milá, dokud jsi,<br/>hleď pozměnit své názory,<br/>abys mi už svá ústa dala.<br/>Až budeš jednou umírat,<br/>bude ti duši lítost rvát,<br/>žes mi je plaše odmítala.</p>
			<p class="MLP_verse_-0-12-">Ach, umírám, ach, rty mi dej,<br/>pojď ke mně blíž a&#160;neprchej<br/>jako páv s&#160;bázní, moje milá;<br/>aspoň mou ruku chvíli nech<br/>bloudit ti sladce na ňadrech<br/>nebo níž, kdybys dovolila.</p>
		</div>
</body>
</html>