---
title: ''
contentType: prose
---

I teď, kdy nebe a kdy celá zem

_je samý led a všechno kolem sněží  
a kdy se pláně všemi vlasy ježí  
pod nejhroznějším zimním měsícem,_

_teď, kdy si vítr chodí, kudy chce,  
rozbíjí skály a rve kusy lesů  
a kdy se moře vzdouvá s jekem běsů  
a do pobřeží bije divoce,_

_já tu dál hořím a ten tuhý mráz,  
jenž všechno zchladí, neochladil zas  
horoucí žár, jenž mě vždy znovu jímá._

_Hleďte, jak zkouším, vizte, milenci:  
umírám zimou v horkém červenci  
a hynu horkem, kdykoli je zima._
