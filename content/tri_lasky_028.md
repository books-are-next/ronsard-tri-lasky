---
title: "Chci tři dny jenom číst a\_přečíst Iliadu,"
contentType: poetry
---

<section>

a proto, chlapče, hleď, ať dobře uzamkneš;  
jestli mě cokoli vyruší, tak se těš,  
uvidíš, co to je začít si se mnou vádu.

</section>

<section>

Ať mi sem nechodí už ani hospodyně,  
ani tvůj kamarád, ani ty ráno stlát;  
chci celé tři dny sám pokojně přemítat  
a pak se sedm dní veselit po té dřině.

</section>

<section>

Kdyby však zabouchal kdokoli od mé paní,  
nenech ho venku stát a otevři mu hned  
a potom mi to přijď co nejdřív povědět.

</section>

<section>

Jedině pro toho jsem doma bez přestání;  
jinak i kdyby sám Bůh ke mně zavítal,  
nech hezky zavřeno a nepouštěj ho dál.

</section>
