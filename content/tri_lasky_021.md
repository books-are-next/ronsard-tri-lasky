---
title: ''
contentType: prose
---

Nemohu žít a přitom nevzdychat

_ode dne, kdy mi pohledy mé paní,  
tak plné lásky, vlily znenadání  
do duše jed, který jsem pil tak rád._

_Můj drahý sněhu, drahý plameni,  
hleďte, jak hořím a jak ledovatím:  
jako vosk v ohni před vámi se tratím  
a vámi nehne moje trápení._

_Jistě, můj život může být jen rád,  
jestli se smí tak slastně rozplývat  
před vaším zrakem, jenž mě neopouští._

_Leč vaše krása nepočítá s tím,  
že přátelství se splácí přátelstvím  
a láska bez lásky schne jak strom v poušti._
