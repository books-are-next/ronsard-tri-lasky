---
title: "Nemohu žít a\_přitom nevzdychat"
contentType: poetry
---

<section>

ode dne, kdy mi pohledy mé paní,  
tak plné lásky, vlily znenadání  
do duše jed, který jsem pil tak rád.

</section>

<section>

Můj drahý sněhu, drahý plameni,  
hleďte, jak hořím a jak ledovatím:  
jako vosk v ohni před vámi se tratím  
a vámi nehne moje trápení.

</section>

<section>

Jistě, můj život může být jen rád,  
jestli se smí tak slastně rozplývat  
před vaším zrakem, jenž mě neopouští.

</section>

<section>

Leč vaše krása nepočítá s tím,  
že přátelství se splácí přátelstvím  
a láska bez lásky schne jak strom v poušti.

</section>
