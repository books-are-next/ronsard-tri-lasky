---
title: ''
contentType: prose
---

<section>

Kdo by chtěl, Marie, tvé jméno rýmovat,

_našel by: miluje. Miluj mě tedy, paní,  
a protože tě zve i jméno k milování,  
musíš své mladé dny do služeb lásky dát._

</section>

<section>

_Jestli chceš navždycky mít ve mně milého,  
budeme společně a ve vzájemné lásce  
žít v samých radostech a už se žádné krásce  
nezdaří odvrátit mé srdce od tvého._

</section>

<section>

_Musíme přece mít na světě něco rádi:  
kdo nemiluje nic, ten utrácí své mládí,  
ten žije jako Skyt a bude umírat,_

</section>

<section>

_aniž kdy okusil největší slasti duše.  
A co je sladkého v životě bez Venuše?  
Kéž umřu ve chvíli, kdy přestanu mít rád!_

</section>
