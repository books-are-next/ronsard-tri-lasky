---
title: ''
contentType: prose
---

Komáre, obludo se sloním chobotem,

_kterým nám piješ krev, nepískej bez přestání,  
nelítej sem a tam a nebodej mou paní,  
ať může celou noc klidně spát sladkým snem._

_Jestli tvé tělíčko tak prahne celý čas  
bodnout svým sosákem tu vílu hodnou nebe,  
dávám ti, komáre, místo ní raděj sebe  
a všecku svoji krev a kůži napospas._

_Ale ne, jenom pojď, jen okus krev mé milé  
a druhou kapku mi přines pak ochutnat,  
ať už vím, jaká je. Ach, proč se nesmím stát_

_komárem jako ty a bodat potměšile!  
Až bych pil její krev, dal bych jí poznat hned,  
co může malá věc způsobit velkých běd!_
