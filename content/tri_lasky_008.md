---
title: ''
contentType: prose
---

Vypálím na svět celé svoje hoře

_dříve než luk jedinou ze svých střel  
a zaleju si uši voskem včel,  
ať neslyším Sirénu svého moře._

_Změním své oči ve dvě studny v tváři  
a srdce v oheň, hlavu v hradbu skal  
a nohy v kořen, jenž by nespěchal  
vždy vstříc té kráse, jež tak krutě září._

_Proměním svoje přání v skřivánky  
a svoje tiché vzdechy ve vánky,  
jež roznesou můj pláč až na kraj světa._

_Vtělím svou bledost u Loiru v květ,  
jenž bude všem svou barvou vyprávět,  
jak jsem se trápil po celá ta léta._
