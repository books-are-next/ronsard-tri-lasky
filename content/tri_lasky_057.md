---
title: ''
contentType: prose
---

Když jsem tu onehdy směl s vámi hovořit,

_nachovým hedvábím jsem vaši paži svázal;  
ale jen paži vám spoutala ta má nit,  
srdce a myšlenky jsem svázat nedokázal._

_Ach, kráso, jež jste mým jediným vladařem,  
jak různý je náš los a také naše síla:  
mne máte celého ve svém jhu, tak jak jsem,  
a vy jste doposud jho lásky nezkusila._

_Teď mi už pomůže, paní, jen zaříkač,  
abyste poznala lásku a s láskou pláč,  
až vás tak jako mne do hloubi srdce raní._

_Ale ne, takový cit by byl jenom host.  
Být krásný, bohatý, mít mládí, výmluvnost,  
to zmůže v lásce víc než všecka zaříkání._
