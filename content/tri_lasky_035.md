---
title: ''
contentType: prose
---

Pryč, srdce, honem pryč, ať už se neplahočí

_ani čtvrt hodiny můj krok tím městem běd,  
kde jsem byl sežehnut, ach, trpko pomyslet,  
v jedenadvaceti bleskem dvou krásných očí._

_Kdo z Řeků jednou plul tou zkázonosnou bouří  
u Kafarejských skal, ten má z nich navždy strach  
a jen je zahlédne, stočí loď v obavách  
a víckrát pod nimi už přistát nezatouží._

_Buď sbohem, Bourgueili, kde pořád jenom sám  
zasévám ten svůj žal, na němž se popásám,  
a pořád rozdírám tu svoji dávnou ránu._

_Žij, moje srdce, žij, neprahni po smrti.  
Nech už těch úskalí, dřív než nás rozdrtí,  
a zamiř k přístavu, ať už v něm jednou stanu._
