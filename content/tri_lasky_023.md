---
title: ''
contentType: prose
---

Zděšený hledám, kde bych našel pramen

> a kde bych s očí smyl ten strašný sen,  
> který mě tížil jako těžký kámen  
> a děsil v duši, než ho zahnal den.

> Zdálo se mi, že moje krutá paní  
> zoufale volá: „Pomoz, umírám!  
> Loupežník, který nezná smilování,  
> mě jal a vleče hvozdem bůhvíkam.“

> A já se skokem pustil za tím hlasem  
> a s mečem v ruce ten hvozd prohledal jsem;  
> jak jsem jím ale pádil o překot,

> týž loupežník se vrhl na mne prudce,  
> mým vlastním mečem probodl mi srdce  
> a pak mě svrhl do hořících vod.
