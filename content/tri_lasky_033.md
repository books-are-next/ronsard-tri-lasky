---
title: ''
contentType: prose
---

<section>

Láska je kouzelník: když přijdu ke své milé

_a když si mohu s ní celý rok povídat,  
jen začnu hovořit o tom, jak ji mám rád,  
zdá se mi i ten rok kratší než krátká chvíle._

</section>

<section>

_Přijde-li další host, můj zápal rázem hasne  
a já buď oněmím nebo se zakoktám;  
uprostřed hovoru nevím sám kudy kam  
a jazyk nad tím vším jako já jenom žasne._

</section>

<section>

_Ale když jsem jen já sám u své milované  
a jazyk vykládá, co ve mně touhy plane,  
pak se mé žvatlání už nedá zastavit_

</section>

<section>

_a já si vymýšlím, mluvím, sním bez přestání —  
a kdybych mohl být sto roků u své paní,  
neměl bych na tom dost a zas bych nechtěl jít._

</section>
