---
title: ''
contentType: prose
---

Láska je kouzelník: když přijdu ke své milé

> a když si mohu s ní celý rok povídat,  
> jen začnu hovořit o tom, jak ji mám rád,  
> zdá se mi i ten rok kratší než krátká chvíle.

> Přijde-li další host, můj zápal rázem hasne  
> a já buď oněmím nebo se zakoktám;  
> uprostřed hovoru nevím sám kudy kam  
> a jazyk nad tím vším jako já jenom žasne.

> Ale když jsem jen já sám u své milované  
> a jazyk vykládá, co ve mně touhy plane,  
> pak se mé žvatlání už nedá zastavit

> a já si vymýšlím, mluvím, sním bez přestání —  
> a kdybych mohl být sto roků u své paní,  
> neměl bych na tom dost a zas bych nechtěl jít.
