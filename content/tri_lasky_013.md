---
title: Kéž bych se mohl pomstít jedenkrát
contentType: poetry
---

<section>

té myšlence, jež moje srdce sžírá  
a jako lev je neustále svírá  
a vítězně jím ukájí svůj hlad.

</section>

<section>

Časem se mění dokonce sám čas,  
jenom ten kat, jenž vysává mé síly,  
ten nepovolí věru ani chvíli  
a u srdce mi číhá zas a zas.

</section>

<section>

Ve dne se pravda krotí poněkud,  
ukrývá tu svou tajnou, dravou chuť  
a nezatíná do něho své spáry;

</section>

<section>

sotva však večer zamkne na klíč den,  
vyrazí jako hladový lev ven  
a celou noc pak ze mne trhá cáry.

</section>
