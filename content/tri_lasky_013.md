---
title: ''
contentType: prose
---

Kéž bych se mohl pomstít jedenkrát

> té myšlence, jež moje srdce sžírá  
> a jako lev je neustále svírá  
> a vítězně jím ukájí svůj hlad.

> Časem se mění dokonce sám čas,  
> jenom ten kat, jenž vysává mé síly,  
> ten nepovolí věru ani chvíli  
> a u srdce mi číhá zas a zas.

> Ve dne se pravda krotí poněkud,  
> ukrývá tu svou tajnou, dravou chuť  
> a nezatíná do něho své spáry;

> sotva však večer zamkne na klíč den,  
> vyrazí jako hladový lev ven  
> a celou noc pak ze mne trhá cáry.
