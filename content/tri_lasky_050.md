---
title: ''
contentType: prose
---

Přísahám, Heleno, dnes prvního dne v máji

> u vašich bratří dvou, Kastora s Polluxem,  
> u svěží zeleně, jíž se teď ježí zem,  
> u rozpučelých rév, jež jilmy objímají,

> u matky Přírody, jež dcerku vesnu laská,  
> u křišťálových vod, jež pádí v potocích,  
> a u všech slavíků, zázraků luk a lích,  
> že vy už budete poslední moje sázka.

> Vy se mi jediná líbíte ze všech žen,  
> vás jsem si vyvolil srdcem i rozmyslem,  
> a proto přijímám rád svoje sužování.

> Já jsem si připravil svůj los sám, přiznávám;  
> to ctnost mě zažehla takovou láskou k vám.  
> Kdyby však zklamala, pak sbohem, krásná paní!
