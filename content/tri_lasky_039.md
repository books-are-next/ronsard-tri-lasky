---
title: ''
contentType: prose
---

Miláčku, vstaňte již, smí se tak dlouho spát?

_Hle, skřivan na nebi se dal už do svých trylků  
a slavík milostný pěje též notnou chvilku  
svou píseň o lásce z houštin a ze zahrad!_

_Vzhůru — a pojďte se podívat na svůj sad,  
na růže rozkvetlé, na perly rosy v trávě,  
na záhon fialek, který vy přemítavě  
chodíte každý den navečer zalévat._

_Když jste šla včera spát, řekla jste očím svým,  
aby se vzbudily dříve než vstanu já.  
Dívkám však chutná spát nejlépe ráno, vím,_

_sladký sen ještě teď vám oči zakrývá.  
Proto je políbím tisíckrát, milovaná,  
abych vás naučil časněji vstávat zrána._
