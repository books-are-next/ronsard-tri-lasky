---
title: EDIČNÍ POZNÁMKA
contentType: prose
---

Překlady tohoto výboru Ronsardovy lyriky vznikaly koncem šedesátých let. Opíraly se o souborné vydání básníkova díla, jak je připravil pod názvem _Oeuvres complètes_ ve dvou svazcích Gustav Cohen pro edici Bibliothèque de la Pléiade, Paříž 1950. Při práci bylo přihlédnuto také k starším edicím, zejména ke kritickému vydání Paula Laumoniera, pokud byly jeho svazky už vydány. Uspořádání vychází z původního řazení Ronsardova, místy upraveného podle potřeb tohoto svazku, aby čtenář dostal do rukou knížku pokud možno ucelenou.

> _J. V._
