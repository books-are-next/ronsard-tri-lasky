---
title: ''
contentType: prose
---

Doufám a zoufám, nemám slov a prosím,

_jsem jako led a hořím jako vích,  
pro všechno mám hned obdiv a hned smích,  
setřásám jho a pak je znovu nosím._

_Mám rád jen to, čeho pak trpce želím,  
jsem statečný a chybí mi dost sil,  
mám malou naděj, ale velký cíl,  
lekám se lásky, a přec jí vždy čelím._

_Oč víc se chystám, o to víc se vzpírám,  
přeji si volnost a sám se uzavírám,  
přeji si vše a chci jen jedno mít._

_Jsem Prométheus v tom svém utrpení:  
troufám si, toužím, chci — a pak to není;  
tak černě spředla Sudička mou nit._
