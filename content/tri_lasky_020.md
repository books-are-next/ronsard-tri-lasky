---
title: Rozumu zbaven, vášní zotročen
contentType: poetry
---

<section>

ženu se jako lovec za svou zvěří  
hned přes hory, a hned zas přes pobřeží  
houštinou mládí, omylů a změn.

</section>

<section>

Má smečka je sled samých neštěstí,  
můj slídič srdce, jež nic neodradí,  
a moji chrti nadšení a mládí,  
a moji honci naděj s bolestí.

</section>

<section>

Když ji však vidí, jak jim bez přestání  
prchá tím víc, čím víc se ženou za ní,  
pustí svou kořist, obrátí se ke mně

</section>

<section>

a začnou trhat kusy masa ze mne.  
Ach jaká hrůza, jaká bída běd,  
když začne slouha pánu poroučet!

</section>
