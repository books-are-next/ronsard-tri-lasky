---
title: ''
contentType: prose
---

Ach, lásko, jak je krásná moje milá,

_když vzhlížím k jejím purpurovým rtům,  
anebo k očím, těm svým vladařům,  
anebo k tváři, jež mě uchvátila._

_Ach, lásko, jak je ukrutná má paní,  
když pohrdá a probouzí můj žal,  
když vzdoruje, tak že bych zaplakal,  
když odmítá a znovu mě tím raní._

_Ta její krása chutná jako med;  
ta její krutost pálí jako jed  
a samou žluč mi do života lije._

_A tak se živím celý dlouhý čas:  
chvíli jsem živ a chvíli mrtev zas  
tak jako ti dva bratři z Oibalie._
