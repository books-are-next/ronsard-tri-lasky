---
title: ''
contentType: prose
---

<section>

Za dlouhých nočních chvil, kdy kočár luny krouží

_v zimě tak pomalu a líně oblohou,  
kdy kohout kokrhá tak pozdě ranní tmou  
a kdy noc trvá rok pro duši, jež se souží,_

</section>

<section>

_byl by mě zabil stesk bez toho tvého stínu,  
bez té tvé podoby, která mě konejší,  
která mé plameny tiší svou sladkou lží,  
když nahá zůstává po celou noc v mém klínu._

</section>

<section>

_V žití mi unikáš hrdá až k ukrutnosti;  
ve snách mě objímáš s největší důvěrností,  
u tebe usínám, u tebe sladce spím._

</section>

<section>

_Neodpíráš mi nic. A tak mě spánek šálí  
a klamným přeludem chlácholí moje žaly  
a já se pro ten klam lásky nic nezlobím._

</section>
