---
title: ''
contentType: prose
---

Přijmi tu růži, milou jako ty,

_růže všech růží, co tu rozkvétají,  
květe všech květů, co tu raší v háji  
a celého mě vůní uchvátí,_

_přijmi tu růži a s ní uhosti  
v klíně i moje srdce bez perutí:  
ani sto krutých ran je nepřinutí  
vzdát se své víry a své stálosti._

_Různím se od ní jenom v jediném:  
tu růži viděl kvést jen jeden den  
a moji lásku málem na tisíce,_

_a přesto pořád nechce dohořet.  
Kéž by dal Bůh a láska jako květ  
vždy trvala jen den, den a nic více!_
