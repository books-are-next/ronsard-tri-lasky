---
title: ''
contentType: prose
---

<section>

Tisíckrát myslet tutéž myšlenku,

_pro jedny oči odkrývat své srdce,  
pít pořád víno plné pelyňku,  
jíst pořád chléb, jenž chutná víc než trpce,_

</section>

<section>

_vzdychat tím víc, čím míň tím pořídím,  
ztrácet žár z duše a krev z obličeje,  
tajit se s touhou, hynout soužením,  
brát za svůj zákon, co si jiný přeje,_

</section>

<section>

_žít v pochybách a věřit jako bloud,  
mít nepřítele raději než sebe,  
kreslit si stokrát zbůhdarma své nebe,_

</section>

<section>

_chtít naříkat a ani nevzdechnout,  
doufat a zoufat v jednom vydechnutí,  
to vše je jistou předzvěstí mé smrti._

</section>
