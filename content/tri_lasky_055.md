---
title: ''
contentType: prose
---

<section>

Objímej, líbej mě, svírej mě, moje paní,

_dechem z úst do úst mě celého prohřívej,  
tisíce polibků, tisíce mi jich dej,  
vždyť láska nezná mez a nezná počítání._

</section>

<section>

_Líbej mě zas a zas; pročpak se schováváte,  
krásné rty, pro dobu, až budete jen stín  
a až se budete líbat jen s podsvětím,  
bledé a bez barvy, bez nachu, který máte?_

</section>

<section>

_Zaživa tiskni svá růžová ústa k mým,  
tisíce trhaných slov koktej mezi tím  
a přitom umírej v mých pažích bez pomoci._

</section>

<section>

_Já umřu zase v tvých, abych pak z mrtvých vstal,  
jakmile vstaneš ty, a zas tě objímal:  
den, i když kratičký, je víc než všechny noci._

</section>
