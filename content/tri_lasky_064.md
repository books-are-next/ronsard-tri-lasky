---
title: ''
contentType: prose
---

<section>

Vyjíždět k indickým ostrovům za obchody

_a nenakoupit pepř, voňavky, zlato, nic,  
obcházet prameny a nenapít se vody,  
vracet se z rozkvetlých záhonů bez kytic,_

</section>

<section>

_hledat a obléhat nejmilostnější krásky,  
mít kolem sebe ty největší krasavce,  
a přitom necítit žár ani šípy lásky,  
je zrůdnost, paní má, to říkám ze srdce._

</section>

<section>

_A je to sebeklam: myslím si zas a zase,  
že kdo je u ohně, ten jednou vzplane přec,  
a kdo má v rukou led, umrzne nakonec._

</section>

<section>

_A tak je nemožné, abyste při své kráse  
a při své mladosti nechytla po tom všem  
alespoň jiskřičkou, když už ne požárem._

</section>
