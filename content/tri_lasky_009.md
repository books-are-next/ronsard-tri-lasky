---
title: ''
contentType: prose
---

Chtěl bych se zvolna jako hustý proud

> zlatého deště snášet bez přestání  
> na sladký klín své milované paní,  
> když jí sen přijde v oči ulehnout.

> Chtěl bych se přihnat jako bílý býk  
> a pak ji unést na svém silném hřbetu,  
> když jako květ, jenž budí úžas květů,  
> pomalu kráčí v dubnu přes trávník.

> Chtěl bych už jednou zkonejšit svou strázeň  
> a jako Narcis ponořit se rázem  
> na jednu noc do svého pramene.

> A chtěl bych, aby ta noc byla věčná  
> a mne už nikdy z toho nekonečna  
> nesmělo k ránu vzbudit světlo dne.
