---
title: ''
contentType: prose
---

Klíč k mému srdci jste odnesla, moje paní,

_klíč k mému životu a klíč k mým myšlenkám;  
a já se nezlobím, já jim to přeji sám,  
jenom když budete mít s nimi slitování._

_A tak jsem osiřel v takovém utrpení,  
že zemřu na smutek, na hněv a žárlivost;  
a sám bych zemřel rád, je tu však ten váš host,  
pláč, jenž mě provází a není k utišení._

_Proklínám onen den, kdy mně ta krutá střela  
vyryla do srdce navždy váš krásný vzhled,  
vaši tvář, pohledy a vlasy kolem čela,  
jež jsou mým majákem uprostřed všech těch běd._

_Proč jsem se tenkrát bál a nechtěl zemřít hned:  
mořem mých hořkých slz a s plachtami mých vzlyků  
byl by mě přivedl vzdor k cíli v okamžiku!_
