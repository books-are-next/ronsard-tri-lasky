---
title: ''
contentType: prose
---

Helena Trojská vykreslila nití

> zápas svých řeckých mužů na plátně;  
> a ty se bavíš tím, že obratně  
> zas vyšíváš mé strastiplné žití.

> Když už tak ale maluješ, má paní,  
> tou černou nití moji záhubu,  
> proč nevykreslíš také na rubu  
> zelenou nitkou naděj pro mé štkaní?

> Na tom tvém plátně svítí, žel, vždy znova  
> jen samá černá, samá oranžová,  
> ti smutní svědkové mých bědných let.

> Ach, mám to los! Nejen že mě svým okem  
> vždy sráží v prach, navíc mi každým krokem  
> slibuje moře ještě větších běd!
