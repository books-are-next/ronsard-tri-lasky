---
title: ''
contentType: prose
---

<section>

Zde je mé srdce, zde je, moje paní,

_vezměte si je a já vám je dám:  
je celé vaše, vaše do skonání,  
a bude sloužit navěky jen vám._

</section>

<section>

_Je-li však vaše, vaše touhou zhyne  
a vy budete na tom vinu nést;  
a po smrti, až před soud předstoupíme,  
na vaši duši padne za to trest!_

</section>

<section>

_I kdyby snad jste byla z rodu Skytů,  
měla by vás už láska pohnout k citu,  
vždyť dovede i tygry obměkčit._

</section>

<section>

_Vy nemáte však se mnou žádný cit:  
vršíte na mne jenom samé žaly,  
tak jako byste chtěla dosvědčit,  
že člověk vskutku vzešel z kusu skály._

</section>
